;METADATA
;title{anekArTaDvanimaYjarI}
;author{mahAkzapaRaka}
;bookFullName{SrImadamarasiMhaviracitaM nAmaliNgAnuSAsanam - amarakozaH [anekArTaDvanimaYjarI-dvirUpakozEkAkzarakozESca samupabfMhitaH] ratnapraBA''KyasaMskftavyAKyayA hindIwippaRyAdiBiSca viBUzitaH}
;bookSeriesDetails{cOKambA suraBAratI granTamAlA - 52}
;editor{qo0 brahmAnanda tripAWI}
;editorQualifications{sAhitya-Ayurveda-AcAryaH ema.e., pI-eca.qI., qI.esa-sI. e-vAi.}
;publisher{cOKambA suraBAratI prakASana, ke0 37/117, gopAlamandira lena, poswa bAksa naM0 129, vArARasI 221001}
;pressDetails{SrIjI mudraRAlaya, vArARasI}
;publicationYear{1982 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{ADMK}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. www.kobatirth.org for providing us the scanned book to digitize. 3. Dr. Dhaval Patel for spending time to type in and proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{homo}
;pagenum{true}
;linenum{false}
;chapterArrangements{kanda}
;newVerseNumbersAtChangeOf{kanda}
;newLineNumbersAtChangeOf{never}
;version0.0.1{24 January 2020}
;version0.0.2{24 January 2020}
;version0.0.3{24 January 2020}
;version0.0.4{24 January 2020}
;version0.1.0{24 January 2020}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
ï»¿;c{anekArTaDvanimaYjarIkozaH}
;p{0001}
;k{SlokADikAraH}
SudDavarRamanekArTaM SabdamOktikamuttamam .
kaRWe kurvantu vidvAMsaH SraddaDAnA divAniSam .. 1 ..
SabdAmBoDiryato'nantaH kuto vyAKyA pravartate .
svAnuboDEkamAnAya tasmE vAgAtmane namaH .. 2 ..
sarasvatyAH prasAdena kavirbaDnAti yatpadam .
prasidDamaprasidDaM vA tatpramARaM ca sADu vaH .. 3 ..
SivaM BadraM SivaH SamBuH SivA gOrI SivABayA .
SivA kIlaH SivA krozwrI BavedAmalakI SivA .. 4 ..
SivaH SarvaH SivaH SuklaH SivaH kIlaH SivaH paSuH .
SivA gOrI SivA krozwrI SivaM SreyaH SivA snuzA .. 5 ..
gOrI SivapriyA proktA gOrI gorocanA matA .
gOrI syAdaprasUtA strI gOrI SudDABayAnvitA .. 6 ..
arka-markawa-maRqUka-vizRu-vAsava-vAyavaH .
turaNga-siMha-sItAMSuryamASca harayo daSa .. 7 ..
haririndro harirBAnurharirvizRurharirmarut .
hariH siMho harirBeko harirvAjI hariH kapiH .. 8 ..
hariraMSurharirBIrurhariH somo hariryamaH .
hariH Suklo hariH sarpaH svarRavarRo hariH smftaH .. 9 ..
maDu madyaM maDu kzOdraM maDu puzparasaM viduH .
maDurdEtyo maDuScEtro maDuko'pi maDu smftaH .. 10 ..
kzudrA peSyA nawI kzudrA kzudrA syAnmaDumakzikA .
asahizRurnaraH kzudraH kzudrA syAt kaRwakArikA .. 11 ..
vAhoyugmaM Gano vAho vAho vAhanamityapi .
vAho mAnaviSezaH syAd vAho bAhuriti smftaH .. 12 ..
izwikAnicayo hAro hAro muktAgaRaH smftaH .
hAro mAnaviSezasyAdDAraSca kzetramucyate .. 13 ..
AtmABAvo manoBAvo BAvaH saptapade'pi ca .
BAvaH pUjyatamo loke padArTo BAva ucyate .. 14 ..
;p{0002}
kuTA kanTA samAKyAtA kuTaH syAt karikambalaH .
kuTaH kuSaH kuTaH kIwaH prAtasnAyI dvijaH kuTaH .. 15 ..
kuSe kASe tilacCAge kambale salile'mbare .
dOhitre KaqgapAtre'gnO kutupAKyaH prakIrtitaH .. 16 ..
bARe vAci paSO BUmO diSi raSmO jale'kziRi .
svarge mAtari vajre'gnO muKe tatve ca goDvaniH .. 17 ..
digdfzwi-dIDiti-svarga-vAri-vAgvARa-vAjizu .
BUmO paSO ca goSabdo vidvadBirdaSasu smftaH .. 18 ..
SriyAM yaSasi sOBAgye yonO kAntO mahimni ca .
sUrye saMjYAviSeze'pi mfgANge'pi BagaH smftaH .. 19 ..
parjanye rAjYi gIrvARe vyavahartari Bartari .
mUrKe bAle jigIzO ca devoktirnari tvazwari .. 20 ..
tUryAsye SrIPale padye kuYjarAgrakare divi .
dvIpe tIrTe nimitte ca viSizwe puzkaraDvaniH .. 21 ..
mUrDni citte jale kAye suKe brahmaRi mArute .
bAle kAme suvarRe ca kaSabdo draviRe'pi ca .. 22 ..
jIve rAjYi ravO Darme tapasvini turaNgame .
Site pakziviSeze ca haMsaSabdo harAvapi .. 23 ..
raso jalaM raso harzo rasaH SfNgArapUrvakaH .
rasaH puzpAdiniryAsaH pArado'pi raso vizam .. 24 ..
kzIre puzparase toye maRqe madye Gfte sraji .
saptasvarTezu kIlAlaM kaTayanti manIziRaH .. 25 ..
tilapizwe male mAMse jambAle komale'Smani .
Sive klIbe bale prAjYaH palAlaM paricakzate .. 26 ..
hayapucCe Dvaje puRqre SEle puMsi guRADike .
veze DAmani BUzAyAM lalAmetyuttamEH smftam .. 27 ..
vasuH sUryo vasurvahnirvasuH SrIrvAsavo vasuH .
vasu ratnaM vasu dravyaM vasavozwO DarAdayaH .. 28 ..
akzarARi smftA varRA varRAH SvetAdayo guRAH .
varRA nAndimuKA gATA varRA jYeyA dvijAdayaH .. 29 ..
;p{0003}
Suklo varRo'rjuno nAma pARqavo'pyarjuno mataH .
arjunastfRajAtisyAdarjunaM kakuBo drumaH .. 30 ..
balistrI maDyaBAgomI baliScarmajarAkftiH .
baliH pUjopahAraH syAd balirdAnavapuNgavaH .. 31 ..
baliScAmaradaRqe ca jarayA SlaTacarmaRi .
grIvAyAmudare dEtye karapUjopahArayoH .. 32 ..
vraRasyAvaraRaM pawwaH pawwoBUrjAhitAkzaraH .
vIradIkzApawaH pawwaH pawwaH syAdaDivAsanam .. 33 ..
ranDre vastre vinA maDye vyavaDAne'ntarAtmani .
bahiryoge ca kASe ca viSeze'vasare'ntaraH .. 34 ..
arizwaM grahamityuktamarizwo bfzaBAsuraH .
kAkanimbAvarizwO cArizwaM kzemamiheritam .. 35 ..
maRqalaM BUmiBAgaSca maRqalaH saramAsutaH .
maRqalaM vartulaM proktaM saNGAto maRqalaM smftam .. 36 ..
indriyaM kambalaM proktaM kambalaM romajaH pawaH .
kambalantu gavAM sAsnA kambalaM kamalaM viduH .. 37 ..
kuntalo deSaparyAyaH kuntalaH keSavAcakaH .
kuntalaH sUtraDAraSca kuntahastaSca kuntalaH .. 38 ..
maRirliNgAgrimo BAgo maRiH prokto BagaDvajaH .
maRiH kUpamuKe jYeyaH padmarAgAdiko maRiH .. 39 ..
tantraM SAstraM kulaM tantraM tantraM sidDOzaDikriyA .
tantraM suKaM balaM tantraM tantraM pAvanasADanam .. 40 ..
netraM vastraM viSezasyAnnetraM cakzurudAhftam .
parivartaguRo netraM netraH kastUrikAmfgaH .. 41 ..
vAtAdiprakftirDAturDAturdeherasAdikaH .
kriyABAvaH smfto DAturDAtuH SElopalodBavaH .. 42 ..
suDAprAsAdaBAgdravyaM suDA vidyutsuDAmftam .
suDEva BojanaM jYeyaM suDA DAtrI suDA snuhI .. 43 ..
kARqo bARastulAkARqaH saNGAtaH kARqa ucyate .
kARqaH kAlo balaM kARqaM kARqaM mUlaM tarorapi .. 44 ..
;p{0004}
maRiH sUryo maRiScandro maRirhemAcalo giriH .
maRIratnAnurAgaSca maRI rAjA maRirdvijaH .. 45 ..
velA kAlaviSezasyAd velA sinDujalodgatiH .
velAsyAdaNgulicCede velA droRyantare DvaniH .. 46 ..
utsave ca prakozWe ca muhUrte niyame taTA .
kzaRaSabdo vyavasTAyAM samaye'pi nigadyate .. 47 ..
BrURo BIrurdvijo BrURo BrURo garBASayaH striyaH .
BrURo'RqajaH SiSurBrURo vikalo BrURa ucyate .. 48 .. 
ahirdEtyaviSezaH syAt sUryo'hirahiraDvajaH .
BujaNgo'hiH samAKyAtaH siMhikAsUnUrapyahiH .. 49 ..
vyAlohiH SvApado vyAlo vyAlaH syAtkuwilaH karI .
pramAdavAn naro vyAlo vyAlo vyAGra udAhftaH .. 50 ..
SabdAdivizayAH paYca prasidDA indrasaMjYayA .
SrezWa indraH samAKyAto devarAqindra ucyate .. 51 ..
payasvinyarjunI DenurDenuH kuYjarakAminI .
asiputrI matA DenurDenurvfttiH SivaNkarI .. 52 ..
Darmo vfzo vfzaH SrezWo vfzo gO mUzako vfzaH .
vfzo balaM vfzaH kAmo vfzaRo vfza ucyate .. 53 ..
yogo yuktiviSezaSca saMyogo yoga ucyate .
yogaScAgAmiko lABaH samADiryoga izyate .. 54 ..
SalirmuKaH SalirgarBaH SalirBfNgaH SalirgadA .
SaliH sarpaviSezaSca SaliH kalirudAhftaH .. 55 ..
sItA lakzmIrumA sItA sItA sasyADidevatA .
sItA sIraDvajApatyaM sItA mandAkinI matA .. 56 ..
AdimaH kzatriyo nABirnABiScakrasya piRqikA .
kuwumbasyAgraRIrnABirnABirnimnodagA matA .. 57 ..
gotraM nAmAnvayo gotraM gotraSca DaraRIDaraH .
gotrA vasunDarA jYeyA gotraM ca pravare smftam .. 58 ..
Gano meGo GanaM sAndraM kAMsyatAlAdikaM Ganam .
GanaM saNGo GanaM nityaM GanaH syAllohamudgaraH .. 59 ..
SukraM dehavatAM bIjaM SukramakzirujaM viduH .
jyezWamAsaH smftaH SukraH Sukro dEtyapurohitaH .. 60 ..
;p{0005}
rAmA strI jAmadagnyaSca rAmaH prokto halAyuDaH .
rAmaH paSuviSezaSca rAmo daSaraTAtmajaH .. 61 ..
vItarAgo jinaH prokto jino nArAyaRasmftaH .
kandarpaSca jinaScEva jinaH sAmAnyakevalam .. 62 ..
droRaH syAt kOravAcAryo droRaH kAka itIritaH .
droRo giriviSezaSca droRaH syAccaturAQakaH .. 63 ..
Sukro dEtyaguruH proktaH Sukro jyezWahutASanO .
SukraM tejoviSezasyAcCukrastAraka ucyate .. 64 ..
jayantI nagarIproktA jayantI carakAnujA .
jayantyOzaDiBedaH syAjjayantI SakrasamBavA .. 65 ..
rohitaM SakrakodaRqo rohito matsyapuNgavaH .
rohito lohito varRaH mfgajAtistu rohitaH .. 66 ..
DAtakI procyate DAtrI DAtrI cAlamakI matA .
DAtrI vasunDarA jYeyA DAtrI syAt stanadAyinI .. 67 ..
vIRAdaRqaH pravAlaH syAt pravAlaH pallavo mataH .
pravAlo vidrumaH proktaH pravAlaH praRavo mataH .. 68 ..
koRo'straM mahizaH koRaH koRaH kowiritIritaH .
koRo gfhEkadeSaSca koRo vIRAdivAdanam .. 69 ..
tAlaH kAlakriyAmAnaM tAlaM pAtAlamizyate .
vfkzaBedaH smftastAlastAlaH karatalaDvaniH .. 70 ..
kAzWA niSA kakup kAzWA kAzWA proktA vasunDarA .
kAzWA kAlaviSezaH syAt kAzWaM dAru nigadyate .. 71 ..
vfkzapatraM palASaM syAt palASo rAkzasaH smftaH .
palASo harito varRaH palASaH pASa ucyate .. 72 ..
satraM DanaM gfhaM satraM satraM dAnaM samIritam .
satraM nAmAyuDaM proktaM satraM sucaritaM smftam .. 73 ..
kalAsu kuSalaH kalpaH kalpo jYeyo nirAmayaH .
kalpaM kAlaviSezaSca kalpaM madyaM ca kIrtitam .. 74 ..
vizwaro barhizAM muzwirvizwaraM jYeyamAsanam .
vizwaro druviSezaSca vizwaraH kratureva ca .. 75 ..
saBA samitirityuktA samitiH saMyugAvanI .
samitiH samayo jYeyaH saNgrAmaH samitirmataH .. 76 ..
;p{0006}
parigraho dvijagrAhye sEnyapfzWe parigrahaH .
parigraho'nubanDaH syAt parigrAhaH parigrahaH .. 77 ..
sito vfdDaH sitaH SuklaH sitaM rajatamucyate .
sAyako'pi sito jYeyaH sito dEtyapurohitaH .. 78 ..
citrakaM tilakaM proktaM citrakaM SApado mataH .
citramUlaSca jAtiSca citrako'pyantako mataH .. 79 ..
balo halI balaM sEnyaM satyaM balaM balOzaDI .
ratnayonirbalo dEtyo balAlakzmI balAmahI .. 80 ..
kumAtfkaH kadambaH syAt kadambaH sarzapaH smftaH .
kadambo vfkzaBedaSca kadambo nirguRaH pumAn .. 81 ..
priyako bIjasAraSca priyako dvIpicitrakaH .
priyakaH priyatoyaH syAt priyako muktako vratI .. 82 ..
akzo biBItako vfkzaH pASako'kzo'kzamindriyam .
akzo rAvaRirityuktaH kftyamakzantu nimnagam .. 83 ..
cakraH pakziviSezaSca raTANgaM cakramAyuDam .
cakraM rAzwraM ca saNGaSca cakraM vyAvartakaM matam .. 84 ..
satyasanDaH Karo jYeyaH Karo'pi KaradUzakaH .
Karo rAsaBa ityukto vyavahAre pawuH KaraH .. 85 ..
kfzirgotraviSezaH syAt kfziH kAlaH kfziH kapiH .
kfzirAQaka ityuktaH kfzirvESvAnaro muniH .. 86 ..
jAtiH syAt sahajAKyAnaM mAlatIjAtirucyate .
gotrAdijanmajAtiH syAjjAtirvallIti kaTyate .. 87 ..
govizARaH PaRo jYeyo BujaNgasya PaRaH PaRA .
PaRA jawA PaRA tfzRA PaRA manTAnakuRqalI .. 88 ..
tilako vfkzaBedaSca tilakaM citrakaM viduH .
tilakaM klomasaMjYaM syAt praDAnaM tilakaM matam .. 89 ..
ganDarvo devajAtiH syAt ganDarvo hi turaNgamaH .
ganDarvaSca smfto nAgo ganDarvo mfgapuNgavaH .. 90 ..
SfNgaM praDAnamicCanti SfNgaM ca SiKaraM viduH .
SfNgaM vizARamityAhuH SabdakozavicakzaRAH .. 91 ..
sAraNgo Danuzo nAma sAraNgo vAyurityapi .
sAraNgo nAma jAtiSca sAraNgo nAmaGAtakI .. 92 ..
;p{0007}
sAraNgaH kukkuwo jYeyaH sAraNgo Bramaro mataH .
sAraNgaH KaqgaBedaH syAt sAraNgaH kamalAhvayaH .. 93 ..
sAraNgaH kuYjaraH KyAtaH sAraNgaScAtako mataH .
sAraNgaH parvato jYeyaH sAraNgo hariRo mataH .. 94 ..
karaRaM kAraRaM vidyAt kzetraM karaRamizyate .
karaRo jAtiBedaSca karaRAnIndriyARi ca .. 95 ..
puRqarIkaH smfto vyAGraH puRqarIkaH kamaRqaluH .
puRqarIkaH sito varRaH puRqarIkaM saroruham .. 96 ..
apatye ca pfTivyAdO kAle sIte ca rAkzase .
prApte prARini kInASe BUtaSabdaM pracakzate .. 97 ..
SaraBo'zwApadaScEva svarRamazwApadaM matam .
azwApadaM sAriPalaM kfzijAtirudAhftA .. 98 ..
bAlaH keSo jalaM bAlaM bAlaM kASatfRaM matam .
bAlo mUrKaH SiSurbAlo bAlo vega udAhftaH .. 99 ..
bAlakaH Kecaro vyAGro bAlakaH pfTukaH smftaH .
bAlakaM ganDadravyaM ca jawAjUwaM ca bAlakam .. 100 ..
SyAmA rAtristrivft SyAmA SyAmA strI mugDayOvanA .
SyAmA priyaNgurAKyAtA SyAmA syAd vfdDadArikA .. 101 ..
SuBA suDA SuBA satyA snuhI kzIrA SuBA matA .
SuBaM SreyaH SuBA SoBA samAKyAtA harItakI .. 102 ..
guruH pitA gururjyezWo guruH surapurohitaH .
durvaho'pi guruH prokto guruH SizyABizecakaH .. 103 ..
kAntAraM kAnanaM proktaM kAntAraH pAkaSAsanaH .
ikzuBedaSca kAntAraH kAntAro durBarodaraH .. 104 ..
KarjUraH PalaBedaH syAt KarjUraM rajataM matam .
KarjUraH kzudrajAtiH syAt KarjUro grahaRADipaH .. 105 ..
bAhlIkaM hiNgurAKyAtaM bAhlIkaM kuNkumaM matam .
bAhlIkaH syAjjanapado bAhlIkAScASvajAtayaH .. 106 ..
;c{iti kASmIrAmnAye mahAkzapaRakaviracite anekArTaDvanimaYjaryAM SlokADikAraH praTamaH samAptaH .}
;p{0008}
;k{arDaSlokADikAraH}
tawo vapraH pitA vapro vapraH kedAra eva ca .
sarpo vyAlo vizo vyAlo jYeyaScatuzpadaH .. 1 ..
awwe dArezu SayyAyAM talpaSabdo'BiDIyate .
tArA svanO gfhe sTAne DizRyamAhurmanIziRaH .. 2 ..
aBiKyeti samAKyAtA kIrtO kAntO ca nAmanI .
ramBA devANganA proktA ramBA syAt kadalI matA .. 3 ..
mocA SAlmalirAKyAtA mocA'pi kadalI matA .
kakzeti BavanAntarBUrmeKalA gajarajjuzu .. 4 ..
bale garuti mAsArdDe pakzo niyamapArSvayoH .
mAsyAzAQe viSudDe'gnO Sukle'nupahate SuciH .. 5 ..
Sakre'pi vArzike meGe mattanAge GanAGanaH .
vfkzaBede karIraH syAd Gawe vaMSANkure'pi ca .. 6 ..
dehe dArezu kedAre kzetraM vfdDO ca kIrtyate .
SezaM kevalamalpaM ca vidyAdekArTakaM buDaH .. 7 ..
nirvyUho nirgatApIqA niryAsadvAraBUmizu .
aviSabdo ravO meze parvate'pi nigadyate .. 8 ..
mfgaparvatadurgezu nikfzwe'pi ca SambaraH .
DvanO Dave ca damBe ca gahvare gahane'pi ca .. 9 ..
nyAye tulye viDO kAle citte daRqe ca kalpavAk .
Atmeti brahmavAd geha-mano-yajYaDftizvapi .. 10 ..
paryAptO Sikzite puRye kzeme ca kuSalaDvaniH .
pratyayaH SapaTe Cidre viSvAse satya-hetuzu .. 11 ..
padaM lakzma paritrARe krame vastupratizWayoH .
doze cApagame daRqe syAd pratyaya iti SrutiH .. 12 ..
praBAve tejasi sTAne DAmaSabdo nigadyate .
jAtO cAtmani cAtmIye DanesvAKyA pravartate .. 13 ..
kUwAKyAnftayantrAyoGanamAyotkawAdizu .
paricCede pramARe ca mAtrAKyA ca pravartate .. 14 ..
iqA varze ca pAnIye BUmO vAkye raRe mataH .
sADu sattApraSastezu SrezWe ca saditi DvaniH .. 15 ..
;p{0009}
praDAne rAjaliNge ca kakudAKyA pravartate .
palamaRqanayornizko nizko dInArarukmayoH .. 16 ..
yuyutsotsaNgayo raNkaH syAdaNko leKyalakzmayoH .
viSiraske nare nIre kabanDaH Kecare'pi ca .. 17 ..
merO vfkzaviSeze ca DanuH Sabdastu kArmuke .
akzilomasmftaM vartma vartma mArge prakIrtitam .. 18 ..
varzma dehapramARaM syAdvarzma dehaSca kaTyate .
dAyAdo bAnDavaH prokto dAyAdastanayo mataH .. 19 ..
vigraho vEryavaskando vigraho vapurucyate .
prakozWaH kUrparasyADaH prakozWo dvArakozWakaH .. 20 ..
proktaM vitAnamulloce vitAnaM SUnyamucyate .
satI dAkzAyaRI devI saccaritrAbalA satI .. 21 ..
vaDUrnArI vaDUrBAryA vaDUH putravaDUrapi .
rakzaH kaSipurAKyAtA prAvAraH kaSipurmataH .. 22 ..
Aqambaro gajArAvastUryanAdaSca BaRyate .
kapardo harajawOGaH kapardaH SvetakAkinI .. 23 ..
tUvaro nirvizARo gO niSmaSrustUvaraH pumAn .
pApIyAMso nfSaMsAH syurnfSaMsAvAdinaH smftAH .. 24 ..
SAradastu SaratkAlaH syAdaDfzwastu SAradaH .
upahvaraM rahasTAnaM samIpaM syAdupahvaram .. 25 ..
prasvedo'Ta nidAGaH syAnnidAGo grIzma ucyate .
kaSmalaH syAt piSAco'pi kaSmalo moha eva ca .. 26 ..
keturgrahAviSezaH syAdDvaje keturudAhftaH .
avajYA kaTyate rIQA rIQA gatirapIzyate .. 27 ..
vardDanaM CedanaM proktaM vardDanaM vfdDirucyate .
kaserukaM jale kande pfzwasyAsTni kaserukA .. 28 ..
nirvAtamASrayaM vidyAdaBinnaM kevalaM taTA .
kInASaSca kapardaH syAt kInASO yamakarzakO .. 29 ..
nAgo vfkzaviSezaH syAnnAgO vAraRa-pannagO .
kulaM saNGaH kulaM gotraM SarIraM kulamucyate .. 30 ..
pUgaH pUgIPalaM proktaM taTA pUgaH kadambakam .
jYeyaH sumanaso devAH kusumAni ca sajjanAH .. 31 ..
;p{0010}
kusumaM puzpamityAhuH kusumaM raja ucyate .
DavaH patirDavaH Suklo vfkzajAtirDavo mataH .. 32 ..
DavaH prativaDe bADe vfzajAtirDavo mataH .
tryambakastAmraDAtuH syAt tryambakaSca maheSvaraH .. 33 ..
SiPA SePAlikA jYeyA SiPA SlAGA SiPA jawA .
puRyaM suvihitaM karma pavitraM puRyameva ca .. 34 ..
Kalo rASiH Kalo nIcaH KalaH piRyAka eva ca .
SAlA SlAGA SilA SAlA SAlA SAKA ca veSma ca .. 35 ..
mAlyaM mAlye SiromAlyaM mAlA mAlyamudAhftam .
rAQA deSaviSezaSca rAQA SoBA viDIyate .. 36 ..
palaM mAMsaM palaM mAnaM palo mUrKaH palA tulA .
AliH sahacarI jYeyA paNktirAlirudAhftA .. 37 ..
dalamardDaM dalaM patraM dalaM hastyAdisADanam .
AjiH syAt samaBUBAgaH saNgrAmo'pyAjirucyate .. 38 ..
pratijYA saNgaro jYeyA saNgrAmaH saNgaro mataH .
ulUkaH puruhUtaH syAt puruhUtaH purandaraH .. 39 ..
antake'jagare kuYje mftyuH syAnmaraRe'pi ca .
SampA vidyutpaviH SampA SampA SaNKaDvanirmataH .. 40 ..
uparyamBoDare cUrRe viduraBraM vipaScitaH .
nivfttAvaBiDeyerTo Dane proktaH prayojane .. 41 ..
kratO kroDe taTA dEnye manyuSabdaH pracakzate .
bahulA kfttikA jYeyA gAvaSca bahulA matAH .. 42 ..
prADvaM banDanamityuktaM prADvaM prahvaM ca sUriBiH .
hariRaH pARquro varRaH sAraNgo hariRo mataH .. 43 ..
karawaH kAtaro jYeyaH karawo DvANkza ucyate .
karkarewuH smfto gfDraH karkarewuramarzaRaH .. 44 ..
sODAvayavavijYAnagamanezu kalA matA .
tuzAraH kzudrapAzARe tuzAraH SIta ucyate .. 45 ..
amftaM vAri vijYeyaM devaBojyaM taTAmftam .
kuntyA BUmiH samAKyAtA kuntyA kuntakadambakam .. 46 ..
;p{0011}
paRe'kzakitave dyUte durodara iti smftaH .
dIptO dfzwO sutArAsu jyotiH Sabdo'BiDIyate .. 47 ..
rogArtA BAgyamUQAlpA mandAH proktA vicakzaREH .
Sastre pramARamicCanti sTitO hetO ca kovidAH .. 48 ..
maRiH kaliYjaro jYeyo maRiko maRireva ca .
vizaM pAnIyamityuktaM vizamantakaro rasaH .. 49 ..
vAjamannaM gururvAjo vAjaM pIyUzamizyate .
vrajo gozWo vrajo mArgo vrajaH saNgo vrajo gaRaH .. 50 ..
vIryaM SukraM balaM vIryaM vIryaM bIjamudAhftam .
nakzatrasya maGA nAma kundasya kalikA maGA .. 51 ..
dvijihvaH sUcako jYeyo dvijihvastu BujaNgamaH .
vijYeyaM SayanaM SayyA SayyA pustakasaYcayaH .. 52 ..
tarasaM mAM samAKyAtaM tarasaM balamucyate .
vAruRI madirA jYeyA paScimA dik ca vAruRI .. 53 ..
mandurA vAjiSAlA syAdAvAso'pi ca mandurA .
sUnftaH Sikzito martyaH sUnftaM satyavadvacaH .. 54 ..
kIkaSo vAnaro BikzuH kIrtitaM cAsTikIkasam .
romanTaH syAt paSUdgAre romanTaH kIwavartanam .. 55 ..
haridrA rajanI proktA rajanI ca viBAvarI .
pariGaH pariGAtaH syAt pariGo daRqa ucyate .. 56 ..
DarA pfTvI DarA DArA DaraH SElo DarA DftiH .
mUle kadalikA kandaH kando vArida ucyate .. 57 ..
karo hastaH karo raSmiH karaH karzakavetanam .
dvandve dunduBirAKyA ca dunduBiH syAttaTAnakaH .. 58 ..
proktaM vipinamudyAnamudyAnaM gamanaM smftam .
vardDanI ca GawI jYeyA vardDanI tfRakUrcikA .. 59 ..
kuNkumaM ruDiraM jYeyaM kuNkumaM kzatajaM smftam .
nandanaH svajanaH putro nandanaH svargavAwikA .. 60 ..
mAnasaM cittamityuktaM mAnasaM trEdaSaM saraH .
DAvanaM SoDanaM proktaM DAvanaM SIGravartanam .. 61 ..
syandanAKyA drume stAve syandano raTa ucyate .
turAyaRaH samaH saNgo kriyAhInasturAyaRaH .. 62 ..
;p{0012}
parAyaRa fRe sTAne tatparaSca parAyaRaH .
karipfzWe kule veRO vaMSeti kaviBiH smftA .. 63 ..
jawAjUwe SiKaRqoktiH kalApe'pi SiKaRqinaH .
SizwaBojanadehezu pAtraSabdaH pracakzate .. 64 ..
haMse'gnO garuqe candre dvijarAja iti DvaniH .
kEvarte'pi ca kEvartaH kEvartaH salile'mbare .. 65 ..
pippalAKyA jalASvatTa-vastra-kEvarta-bastuzu .
candramAScandano jYeyaScandano malayodBavaH .. 66 ..
sakalA vrIhayaH sasyaM vijYeyaM sasyamakzivaH .
druzadyaraRye sasye ca kuruvinda iti SrutiH .. 67 ..
karavIraSca mArasyAdaNguzWaH karavIrakaH .
karIRAM banDanasTAnaM vArirvAri jalaM matam .. 68 ..
pracuraM BUri vijYeyaM BUri kAYcanameva ca .
sUdaH syAtsUpakAraSca sUdo jYeyaH kuwumbikaH .. 69 ..
Bazako durjano jYeyo BazakaH saramAsutaH .
sUto BAskara ityuktaH sUtaH sAraTirucyate .. 70 ..
pratiroDakaro vA syAd durjanaH pratiroDakaH .
sOvIre ca viSezasyAt sOvIraM kAYjikaM matam .. 71 ..
dOrmanasyaM GfRA proktaM GfRA ca karuRA matA .
BaNgaH palAyanaM vIcisaMsTaM BaNgaSca BaYjanam .. 72 ..
tIkzRaM tIvraM samAKyAtaM tIkzRaM lohamuSanti ca .
mArgaRo yAcako jYeyo mArgaRo'pi SilImuKaH .. 73 ..
BfNgaH SilImuKaH KyAto nArAco'pi SilImuKaH .
BUkuRqI sUkaraH prokto BUkuRqI ca kfzIvalaH .. 74 ..
pustake plutamaSvasya gatO mAtrAtraye plutam .
rukmaM hema vijAnIyAd rukmaM rajatamucyate .. 75 ..
mfRAlaM bisanImUlaM mfRAlaM ca jalAlukam .
kAvyA tu pUtanA jYeyA kAvyaM granTanibanDanam .. 76 ..
utpalaM nalinaM proktamutpalaM kuzWamOzaDam .
vAsurA cAlanI jYeyA vAsurA balaBI matA .. 77 ..
rajate kalaDOtaM syAt kalaDOtaM ca kAYcanam .
praDAnaM prakftiH prajYA praDAnaM viduruttamam .. 78 ..
;p{0013}
cakramapyaravindaM syAdaravindaM saroruham .
SfgAlo jambuko BIruH SfgAlo dAnavo mataH .. 79 ..
tridaSA marutaH proktA mAruto'pi samIraRaH .
yamaSabdo buDErizwaM kuntavastraviSezayoH .. 80 ..
kuRqalaM maRqalaM jYeyaM kuRqalaM karRaBUzaRam .
pratibanDaH kulADAraH pratibanDo balakriyA .. 81 ..
vartirdIpaSiKA sUtraM vartirnetrAYjanocitA .
DUmyAwaSca kaliNgaH syAt kaliNgo deSavAcakaH .. 82 ..
SEle tfRaviSezerke trizu garmuditi DvaniH .
vAlmIkaSca syamIkasyAd vAlmIko vAgviSAradaH .. 83 ..
sAmajaH kuYjaro jYeyaH sAmajaH samayo mataH .
vAjikA pakzijAtiH syAd vAjikA nIlamakzikA .. 84 ..
sAraso lakzmaRaH prokto lakzmaRo rAGavAnujaH .
lakzmAKyaH kandajAtisyAccihnaM lakzma ca kaTyate .. 85 ..
SANkaro vfzaBacCandaviSeze SANkaraM matam .
kaYjaH keSaviSeze ca kaYjaM pIyUzapadmayoH .. 86 ..
;c{iti kASmIrAmnAye mahAkzapaRakaviracite anekArTaDvanimaYjaryAmarDaSlokADikAroH dvitIyaH .}
;k{pAdADikAraH}
;c{aTa pAdADikAramAha--}
rAjA candro nfpe rAjA payaH kzIraM payo jalam .
mitro BAnuH suhfnmitraM daraM CidraM daraM Bayam .. 1 ..
SrIkaRWasTAvarO sTARU haraSCAgAcyutA ajAH .
govindo harigosaNKye SivakfzRO vfzAkapI .. 2 ..
SarIrotseDayoH kAyaH sanDAvaDipratijYayoH .
tejaH purIzayorvarcaH sOvarco BaktaraktayoH .. 3 ..
saritsamudrayoH sinDuH SAlaH prAkAravfkzayoH .
cAtakApatyayostokaM pApavyasanayoraGam .. 4 ..
pipAsAloBayostfzRA BuvanaM lokatoyayoH .
SazpaM bAlatfRaM proktaM dAru kAzWaM nigadyate .. 5 ..
;p{0014}
SESavaM dArakaM bAlyaM kiNkiRI kzudraGaRwikA .
maDyASvamaDyayoH kaSyaM vAqavo vahniviprayoH .. 6 ..
nistriMSO KaqgapApizwO BfNgabARO SilImuKO .
surasImA ca nimizO bAzpa uzmA taTA SucO .. 7 ..
uccaH puro'Ta vegaSca vanaM kAnanamucyate .
ilA BUmirmatA gOSca saMjYA saMvicca nAma ca .. 8 ..
SElo'driraMSumAnadrirBAnuH svarBAnuraryamA .
sUto BAskara ityuktaH sUtaH sAraTirucyate .. 9 ..
vfkzajAtirgajO pIlU pradarO rogamArgaRO .
sUkarozwrO ca karaBO hAvO krandanaviBramO .. 10 ..
vanAraRyAnalO dAvO jImUtO meGaparvatO .
ballavO sUdagopAlO cikurO keSacaYjalO .. 11 ..
mayozwrO karaBO proktO lakzmIrmA ca nigadyate .
kaM pAnIyaM SiraH proktaM nIhAro himamucyate .. 12 ..
arizwapizwakO kalko vfkzO dAnavavEriRO .
paNgulAvaruRO SoRAvambare vyomavAsasI .. 13 ..
udAnAKyO marudvandvO nyagroDO vawakAmukO .
DvANkzaH kAko bako DvANkzO nagaH SElo drumo nagaH .. 14 ..
Kalo hrasvaH KalaH krUraH kzitiH pfTvI kzitiH kzayaH .
badare sUkare kolaH kaliH kalahakAlayoH .. 15 ..
kARqaH Saro dalaH kARqaM coraH syAt pratihArakaH .
kzayaM gehe kzaye hrAsaH SramaH KedaH SramaH kriyA .. 16 ..
kaRWo'DvanirgalaH kaRWaH prahiH kUpaH prahiH saraH .
SaSANkasvarRayoScandraH kiwiH sUkara-lohayoH .. 17 ..
barhirdarBo jalaM barhirlANgalaM halaminDanam .
nimitta-hfdayO hetU hIrO vajra-maheSvarO .. 18 ..
kASmIrajaSukO kIrO vIrO vikrama-bAnDavO .
kOSikO vAsavolUkO sAyakAvasimArgaRO .. 19 ..
DvAntAcalO matO vinDyO SiKinI barhipAvakO .
DIrO sAtvikaDImantO varO SrezWahutASanO .. 20 ..
utsaNgasUkarO kroqO vatsO tarRakaputrakO .
kAntyanAtapayocCAyA dayA hiMsAnukampayoH .. 21 ..
;p{0015}
drumo vfkzezu ratnezu DruvO nakzatraniScalO .
saNGAte pUraRe pUraH sUraH sUryanarendrayoH .. 22 ..
pataNgO SalaBAdityO arkO sPawikaBAskarO .
SUro yoDe taTAditye baBrU nakulapiNgalO .. 23 ..
spazwaprAjYO matO vyaktO dIptiH svecCA taTA ruciH .
guhye'kArye ca kOpInaM saMjYe sto nAma-cetane .. 24 ..
maDuraM ca priyaM svAdu SamBurbrahmA maheSvarO .
nityaM svaM ca nijaM proktaM baladIptistaTOjasI .. 25 ..
hAyanO varzaBojyO ca hetI SastrArcizI mate .
ASAsaMjYe kakupprokte stanameGO payoDarO .. 26 ..
aBirUpo buDe kAnte yAmiH svasfkulastriyoH .
udaye'Digame prAptirvahni-sUryO viBAvasU .. 27 ..
vfjinaM maline pApe prajYAnaM budDicihnayoH .
samarTe'Dikfte'Dyakzo vIryodyogO parAkramO .. 28 ..
varAhe mUzake BIruH plavaNgaH kapiBekayoH .
mUlye pUjAviDAvarGo dfzwirakzRi taTA matA .. 29 ..
cIraM ca valkale vastre kfkaH kaRWe taTodare .
pArTArO SravaRe karRaH sUnuH putre taTA'nuje .. 30 ..
kuH sTAne samare matsye rUpamUrte ca durBare .
avawAKyaH kUpagartO nimitte hetulakzaRe .. 31 ..
hite Sakte samarTaH syAt komalA'kaWinO mfdU .
sTARU stamBaharO proktO dantaviprARqajA dvijAH .. 32 ..
priye'satye vyalIkaM ca vaco vAkyaM ca gIrmatA .
antevAsipadaM Sizye nApite ca taTA smftam .. 33 ..
antevAsigaRAnAM ca nAnASabdArTamaYjarI .
upayacCatu sOBAgyaM paWatAM ca divAniSam .. 34 ..
;c{iti kASmIrAmnAye mahAkzapaRakaviracite anekArTaDvanimaYjaryAM pAdADikAraH samAptaH .}
;c{SrIkalyAReSvaraH pAtu vo naSca .}

