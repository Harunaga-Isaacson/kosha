

aTa SrIharzakfta dvirUpAdikoSaprAramBaH———-(upayuktAMSasaNgrahpustakAt)

Slo.. tuzArAdripratIkASaM tulasIdAmaBUzaRaM. turaNgamamuKaM vande tuNgasArasvatapradam..
(1)
umAramaRasutrAma viriMcyAdisurAMcitaM. samastaviGnahantAramarvAnanamahaM Baje..
(2) praboDamADAtumaSAbdikAnAM kfpAmavAptuM ca satAM
kavInAM. dvirUpakoSo racito vicArya bahuprabanDasTitaSabdaBedAn..
3 .. kfpAmupetyApi satAM kavInAM kfto mayA rUpamavApya Sabda
BedaprakASoKilavANmayArTaH. jYAtvA ca pUrvapracurAnprayogAn prAmARikodAharaRAni matvA.
rUpAdiBedezvapi lakzaRezu vicakzaRo niScinuyAtsuSabdAn..
(4) dviliNgatAcpratyayahalkftAmBidAM sapaYcakadvitricatuHprakArAt. BUmEkavAcitvamapIha vAcAM SrIharzasUrirvitanoti koSe..
5 .. kvacinmAtrAkfto BedaH kvacidvarRakftotra ca. (kvacidarTAntarolleKAt) kvacidviBaktiBedESca SabdAnAM rUQitaH kvacit..
6 .. etatkoSapadAnyeva pOrvAparyaviparyayAt. nyastAni SIGraboDArTamakArAdikramAdiha.. nAnAdeSasamAnItapustakAloka
nAdapi. sandehasyAnapagamAdyaTAmAtfkamaNkitam.. na tatra mama dozosti tadanvizyAKilaM punaH. dozajYEHparihartavyo doza ityarTyate muhuH..

dvirUpapadDatiryaTA———dvirUpakoSe a,A, etadAdiSabdAH.
1.BavedanDustaTA''DuSca syAdahistvahiko'pi ca. BavedanDaM kabanDaYcApyaho Aho prakIrtitaH..
2.are cAre'sramAsraM sAtyaScAnto'Sru cAsruvat. ardramArdraYcABramABramamlaScAmlaH prakIrtitaH..
3.awwaScAwwAlakaSca syA daLirALiSca kaTyate. avUpaScEvapUpaSca syAdappatirapAMpatiH..
4.vidyAdagAramAgAramapagAmApagAmapi. arAtimArAtimaTo gastyogastireva ca..
5.Bavedamarza Amarzo'pyaLIkamaLikaM taTA. anvayaScAnvavAyassyAdakzatiScAkzataM taTA..
6.aDyuzwaM cApyaDyuzitamaByUzoByuza eva ca. apsarA apyapsarasa aguruScAgarustaTA..
7.avAcI syAdapAcIcApyararaM cArarI taTA. avantiScApyavantI syAdargaLA cArgaLaM taTA..
8.BavedaSrIlamaSlIlamaYcalaYcAYcalaM same. Suzke'pyakAlamAkAlamantikaScAntikApi ca..
9.syAdanvitaM taTAnvItamamizaM cAmizaM taTA. avanI cAvaniH proktA'jagaro'jagalo Bavet..
10.avamAno'pamAnassyA daGamarzo'GamarzaRam. ahaNkAraSca haMkAro'pyavaheLAvaheLanA..
11.BavedakzOhiRI camvA makzOhiRyapi gIyate. akUpAraSca kUpAro'waruzaScAwarUzavat..
12.ahaM vIraSca haM vIro'pyavaSyAyastvavaSyayaH. anaqvAhI cAnaquhI cApatIrTaM patIrTavat..
13.apogaRqastu pogaRqo'pyapiDAnaM piDAnakaM. avatAraScAvataro'vahitaM vahitaM taTA..
14.antarikzaM cAntarIkzamAryaScAryaH prakIrtitaH. AwirAtrirBaveccAhi tunqiko ypahituRqikaH..
15.ASIrASyAjirAjI syA dALiScALI ca kaTyate. ASriraSrirnigaditA syAdAyastvAyuzA saha..
16.ApaScEvApasA tulyAH syAdAhatamanAhataM. AtiTyaM cAtiTeyaM ca syAdAvAsastvavAsavat..
17.AvAlamAlavAlaM ca syAdAlasyolaso'pi ca. AlApassyA dAlapanamAplAvaScAplavastaTA..
18.AmikzA syAdamikzA cApyApAnyAsTAnamityapi. aSrayASo'pyASrayASo BavedAnvIzakI taTA..
A -i-u-f-e-E-ka

18.AnvIkzakIsamAcAragvaDArAgavaDO smftO. syAtAmAkAraRAkArAvizwamIzwamapi smftam..
19.indirAsyAttaTendIrApINgudIceNgudo'pi ca. izikA syAdizIkA ca syAdIpeSA taTEva ca..
20.ISvarI ceSvarA ca syA dutamUtamapi smftaM. ukTamukTyamapi proktamuzApyUzA nigadyate..
21.ulmUkamulmukaM prAhuruzaRaM tUzaRaM taTA. uzaraM syAdUzaraM ca syAdudAro'nudAravat..
22.uttamo'nuttamaSca syA dudagraScAnudagravat. BavedutTAnamuttAnamurvaSI corvaSI taTA..
23.Bavedulloca Ulloca unnAyaSconnayastaTA. uSIro'pyuSiraSca syAducCrAyo'pyucCrayastaTA..
24.unduruScApyudIrussyAdudUKalamulUKalaM. UrmiScormI taTorussyAdUrU fSyaSca fzyavat..
25.fziScApi fzI ca syA dfBUkafBukastaTA. fSyaproktA fzyaproktA pyeDamAhustaDEDasA..
26.ElabilaScEqabiqa OSIraM cOSiraM taTA. kaNguH kaNgUSca kaTitA kozaH koSaH kazA kaSA..
27.krimiHkfmistaTA karzaHkarizassyAtkuTaHkuTA. BavetkakzyA ca kakzA ca kroqAkroqaM prakIrtitam..
28.keLIkeLirapi proktA kAzaM kASaM pracakzate. BavetkuRiSca kURiSca kArUH kArurapi smftaH..
29.BavetkaliSca kalikA kupaHkUpaH prakIrtitaH. klizwaM kliSitamapyAhuH krItaM krIRaM prakIrtitam..
30.kahaLI kAhaLI ca syAtkumudaM kumudo'pi ca. kavAwaM ca kapAwaM ca kurdanaM KurdanaM samam..
31.kalaSaHkalanaScEva kfSaraH kfsaro'pi ca. karmIRo'pi ca karmIraH kubaraH kUbaro'pi ca..
32.kuddAlalaSca kudAlaSca kariRyAM kAriRIti ca. kuSalaM kusalaM cApi kosalottarakosalA..
33.kapoRiH kapaRiScApi kiliYjaSca kiliYjakaH. kakudaM kakudapyAhuH kawakaNkawakastaTA..
34.kamalaM kamalovApi karzakaHkfzako'pi ca. kandaLaM kandaLI ca syAt kadaLIkadaLastaTA..
35.kaMKaRaScApi kaMKARa koMkARaScApi koMkaRaH. kimIro'pi kimmIrassyAtkAkaRI kAkaRistaTA..
36.kanDarA kanDaraSca syAtkaramBaSca karamBayA. kurkuraH kukkuropi syAtkusumaM sumamityapi..
37.karburaScApi karbUraH karakaH karakApi ca. karAwaSca karAwiSca kilinI kIliRI taTA..
38.kamanaH kAmanaScApi kesaro nAgakesaraH. karewuH karkarewuSca korakaM korakopica..
39.kalmAzaScApi kalmAsaH kirIwaM ca kirIqavat. kisaraH kesaraSca syAtkarawaSca kawastaTA..
40.kfpawaM ca kfpIwaM ca karaBopi karamBakaH. kandaraHkandarA ca syAt kEkeyI kekayIti ca..
41.karavAlaH karapAlaH kikidIviH kikIdiviH. kOlaweyaH kOlaweraH kfzRaSAro BavettaTA..
42.kfzRasAraH karAwIna kalAwInO samO smftO. kAlanemiH kAlanemA BavetkOmudakI taTA..
43.kOmodakI kAnyakubjaM kanyAkubjamapi smftaM. KaqgaM KaqgaH KanI ca syAtKaniH KedaSca Kedanam..
44.KarA syAtKalikA cApi KurakaH kzurakastaTA. KalinaM ca KalInaM ca kzuraprassyAtkzuraprakaH..
45.KaRqaparSuH KaRqaparaSuH guptaM gopAyitaM taTA. gUQaM gUQo gururgurvI gfDnurgarDana ityapi..
46.garto gartAgirAgISca gfhASca gfhamucyate. gavI gOSca graso grAso godA godAvarI taTA..
47.ganDo ganDAgrahogrAhaH gumBo gumBanamucyate. ganDarvopi ca gAnDarvo gARqIvaM gARqivaM taTA..
48.guggulurgguggulopi syAt gamBIraM ca gaBIravat. gAruqo garuqaSca syAt graTitaM granDitaM same..
49.graDanaM granDanaM cApi BavedgonAsa gonasO. garaLaM garamapyAhurgaRanA gaRanaM taTA..
50.girISo giriSaSca syAt gIritaM giLitaM same. goDikA cApi guDikA gIrvARo gIrvaRo'pi ca..
51.ganDavAho ganDavaho gaRqaBeruRqavatsmftaH. BeruRqaScATa GawavadGawI cApi prakIrtitA..
52.GrARaM GrAtamapi proktaM GawI ca GawikA taTA. Gano GanAGanaScApi caYcuScuYcUH prakIrtitA..
53.coraScOraScawuScAwuH coLaScOLaScamuScamUH. cewiScewIcaraScAraH cavyaM ca caviketyapi..
54.citiScApi citA cezwA cezwaScUqA ca cUqavat. caRqAlo'pi ca cARqAlaScamasaScAmasastaTA..
55.caritraM caritaYcApi culukaM cUlukaM taTA. cintanI cintanaYcApi camuruSca camUruvat..
56 cekuraH cikuraScApi capalaM cApalaM taTA. cawUkaM cawukaM proktaM caYcalaM calamityapi..
57.puwaScipuwiScassyAt cAturyaM cAturIti ca. cakrANgI cApi vakrANgI caturaScAturastaTA..
58.caraRaM caraRaSca syAcciratnaM ca cirantanaM. caRasUtraM BavedevaM SaRasUtramapi smftam..
59.CadaSca cCadanaM CannaM CAditaM syAjjarAjarAH. jyezWo jyEzWyo japo jApo jozA yozA jaqaM jalam..
60.jyotsnI jyotsnA taTA proktA jAyA yAyApi kIrtitA. jihvA jiMhApi kaTitA jfmBA jfmBaRamityapi..
61.jatukA syAjjatUkApi jyotizaM jyOtizaM taTA. jaWaro jawaraSca syAt jawAyuSca jawAyuzA..
62.jAmAtApi ca yAmAtA jawIlo jawilopi ca. jAmbavAn jambavo'pi syAt jambUko jambuko'pi ca..
63.jIva saYjIvanA cApi jarAyussyAjjarAyuzA. jayasaMcajayaScApi JarJaro jarjarastaTA..
64.jatukaM ca jatu proktaM javanaM ca javastaTA. JallarIJallariScApi qamBo damBo QulI qulI..
65.qiRqIro qiRqiropi syAt QakkI QakkA ca kaTyate. talastAlaH tfzA tfzRA tAlastAqastanustanUH..
66.tokaM tokastvacAtvakca tandrI tandrA tuzastu saH. taptaM ca tapitaM trAtaM trARaM cApi tawI tawam..
67.tizyastrizyastvizAtviwca tArAtAramapi smftaM. tapaSca tapasA proktA tamaSca tamasA taTA..
68.tuMgaM tu tugamapyAhuH stemastemastawittaqit. tapiYCamapi tApiYCaM taruRI talunIti ca..
69.trApuzaM trApuzaScassyAt triRatA tfRatApi ca. tArakaM tArakA cApi. tryambakaSca triyambakaH..
70.tamisraM ca tamisrA syAt timiraM tamiraM taTA. tapanastApanopi syAt tAmasI tAmasaM taTA..
71.timitaM stimitaM cApi tilipsassyAt tilitsavat. taraRistaraRI cApi tuvarastUvaropi ca..
72.tanUruhaM tanuruhaM tAmaliptA BavettaTA. dAmaliptA tElapejastilapiMjo'pi ca smftaH..
73.dordozA dyOrdivaM proktaM dvArdvAramapi kaTyate. dfgdfSA ca taTA dUtI dUtirdAsaSca dASavat..
74.dAntaM ca damitaM cApi dizwirdfzwirapi smftA. BaveddavaSca dAvaSca. dolA qolA ca kaTyate..
75.syAddArA cApi dArASca dUtyaM dOtyamapi smftaM. droRI doRI ca dAseradAseyO kaTitO samO..
76.dampatIjampatI cApi dUzaRAdUzaRaM taTA. dyusadasyurdivizado druhIRodruhiRastaTA..
77.dAqimI dAqimaScApi dAridraSca daridravat. DUMkzoDvAMkzoDutaMDOtaMDanIDanika eva ca..
78.DUmraSca DUmalaScApi DfzwoDfzRurapi smftaH. BavedDammillaDammellO DavitraM syAdDavitrakaM..
79.DUpAyitaM DUpitaM ca nagaSca nagasA samaH. nABInABirniSAniwca nfttaM nftyaM ca kaTyate..
80.nayaSca nayanaM cApi nataM cAnatamityapi. nanaMdA ca nanAndA ca nimezo nimizopi ca..
81.nIlaMgurapi nIlAMgurnArako narakastaTA. niSItaM niSitaM cApi nawanaM nAwanaM taTA..
82.nilayaScAlayaScApi nikfttirnikftistaTA. nAraMgamapi nAryaMgaM nagarI nagaraM taTA..
83.nicakI nEcakI ca syAt nigadaSca nigAdavat. nirftirnErftaScApi nikvARo nikvaRastaTA..
84.nedizWo'pi ca nedIyAn ninadaSca ninAdavat. BavenniyaMtA yantA ca nihAkA nihakApi ca..
85.nEvedyaM ca nivedyaM ca nikuMjaH kuMja eva ca. naqamIno nalamIno nArAyaRanarAyaRO..
86.nIrAjanaM taTA nIrA janA ca parikIrtitA. prAgryaH prAgrasaraScApi paMguH paMgUSca kaTyate..
87.pfSniSca pfSniparRI ca prAvfwprAvfzayA saha. paSuSca parSukA cApi plihaplIhAgagadepi ca..
88.puzyaH pOzastaTA pUrRaM pUritaM ca prakIrtitaM. pizwaM ca pizitaM pruzwaM pluzwaM cApi pavirBaviH..
89.prAyaSca prAyasA tulyaH parGassyAtt pariGastaTA. puraSca purataH proktaM paTaH paMTASca kaTyate..
90.BavetpAMsuSca pAMSuSca prARAH prARo'pi smftaH. pratnaM pratanamapyAhuH prajYaH prAjYaSca gadyate..
91.praGARaH praGaRaScApi pataMgaH patagastaTA. prAcInaM prAcIramapi pAlASaSca palASavat..
92.priyAlassyAt priyAlaSca paretaH preta ucyate. patraMgamapi patrANgaM paraSassparSa eva ca..
93.pUruzaH pUruzaScApi paraSUHparaSustaTA. pratatirvratati ScApi prAdeSo'pi pradeSavat. piwakaH pewakaScApi palalaM palamityapi..
94.pfTulaM pfTu cApi syAt pragrAhaH pragraho'pi ca. syAtpalARquH palaRqu Sca pracetASca pracetasaH..
95.palyaMkikA ca palyaMkaH prakvARaH prakvaRo'pi ca. priyALU ssyAtta priyALuSca pAwalI pAwlA taTA..
96.puLindassyAt puLindo'pi pfzataH pfzadityapi. pratyUzaH pratyuzaScApi pariKA pariGA same..
97.pAlanA pAlanaM cApi pAMsulA pAMSulA taTA. Bavetpatatra patraM ca pAMqityaM pARqitI taTA..
98.syAtpallavaH pallavikaH pulakaSca pulo Bavet. potavAhaH potavahaH punarvasu punarvasu..
99.pAraNgataM pAragat patadgrAhaH patadgrahaH. parAkramo vikramaSca pratIcInaM pratiMcanam..
100.pArAvataH pAravataH pratiSrAyaH pratiSrayaH. pratikAraH pratIkAraH pfzadaSvo Bavedapi..

101.pfzadaSyaH puzpavantO puzpavadByAM samO smftO. parIsftA parisftA BavetpAwaccarastaTA. pAwacAraH parIramBaH
pariramBo nigadyate.
102.BavetprozWapadABAdrapadA parimaLastaTA. parImaLaH parivftaH parIvfta apIritaH..
103.parihAsaH parIhAsaHpAriplavapariplavO. pratihAraH pratIhAro BavetpAramparI taTA..
104.pAramparyamapi proktaM,PalaM ca PalitaM mataM. PelA Pelirapi proktA PullassamPulla ityapi..
105.BavetPAlaM ca BAlaM ca PalitaM PAlitaM taTA. PeravaScApi PeruSca PalgunaH PAlguno'pi ca..
106.busopisyAt buzaScApi bAhurbAhAbuko bakaH. budDaM buDitamapyAhurbrasI cApi brazI taTA..
107.BavedbrAhmI brAhmaRI ca bARI bARo bakovakaH. boDI boDidrumaScApi barhI barhaRa ucyate..
108.barhiSca barhiSSuzmA ca visaMvisamitIritaM. brAhmIko brAhmikaScApi banDUraM banDuraM samam..
109.bimbozWaM cApi bimbOzWaM banDUkaM banDukaM taTA. bibbokaM cApi bebbokaM bahuLaM bahu cetyapi..
110.balAkA ca valAkA ca biqOjASca biqOjasaH. balAriSca valAriSca biqAlaSca biqAravat..
111.bAnDavaM banDumapyAhuH balAhakavalAhakO. bIjApUro bIjapUro BinnaM Beditamityapi..
112.BUzRurBavizRurBUmiSca BUmI ca syAt BujABujaH. BIrurBIrUrBaro BAraH BABA BUzA ca BUzaRA..
113.BftirBftyABagoBAgo BAzA BAzaRamityapi. BAdraBAdrapadO tulyO BrARo BrURaH prakIrtitaH..
114.BaginI BAginI cApi BaratA BAratI taTA. BEzajyaM BezajaM cApi BUDaraSca Daropi ca..
115.BfNgAruScApi BfNgAro BartsanaM BartsanA taTA. BARqIraScApi BaRqIro BavedBfNgarajastaTA..
116.BfNgarAjopi kaTito meTirmeTI mahirmahI. mahaSca mahasA prokto mfzwaM mlizwamapi smftam..
117.maRirmaRI BavenmAho mahaSca syAt maGomaKaH. mustA ca mustakaM cApi masto mastaka ityapi..
118.muniSca syAnmunI cApi mfdurmfdvI taTE va ca. masUro masuraSca syAt mUsalaM musalaM taTA..
119.madgalo mudgalopi syAt madgaro mudgarastaTA. mahilA ca mahelA ca mandiraM mandirApi ca..
120.syAnmArgitaM ca mfgitaM mArjanaM ca mfjA taTA. mfdulaM mfdu ca proktaM maYjulaM maYju cetyapi..
121.maNgalyamapi mANgalyaM matalliSca matallikA. makuro mukuraScApi mAMsalo maMsalopi ca..
122.mihIkA mihikA ca syAt mihiro mahirastaTA. maRqUkaScApi mARqUko makuLo mukuLastaTA..
123.maTurA maDurA cApi manTaro mandarastaTA. mardaLo mardaLaScEva maDyamaM maTyamityucyate..
124.mfRaLaM ca mfRALI ca manTanaM maTanaM samaM. maMjarirmaYjarI ca syAt maGavA maGavAMstaTA..
125.mArjAlaScApi mArjAro muzitaM muzwamityapi. maMwapo maRqapaScApi mAsAraSca masAravat..
126.mAdanaScApi madano mukuMdaH kuMda eva ca. malakaScApyAmalako mfdvIkA mfdvikApi ca..
127.mArgaSIrzo mArgaSiro BavenmAtfzvasA taTA. mAtussvasA mattakeSI mattakASinyapi smftA..
128.vidyAnmfgaSiraYcApi taTA mfgaSiropi ca. maRIcakaM maRicakaM dvayaM kusumavAcakaM..
129.madAvanaM madavanaM prapUrvaM parikIrtitaM. BavedyuzwaM ca yuzitaM. yotraM yoktramapIritam..
130.yamaSca yamaLaScApi yamo yAmaH prakIrtitaH. yuktaM yutamapi proktaM yOvanaM yOvataM taTA..
131.yuvatI yuvatiScApi yutakaM yOtakaM taTA. yozitApi Bavedyozit yojanaM yojanA taTA..
132.yajanaM yAjanaM vidyAt yamunA jamunA taTA. yAtIPalaM jAtiPalaM yAtuDAnastaTA smftaH..
133. jAtuDAnastaTA rAtrI rAtriScApi nigadyate. rodaSca rodanaM cApi BavedrAgonurAgavat..
134. BavedrAjA ca rAwcApi rAjI rAjiSca kaTyate. reKA leKA BavedrIQAruwca taTA ruzA..
135. rikTamfkTamapi prAhurBavetAM romalomanI. rugruje lozwalozWU ca radaSca radano mataH..
136. rucako rucakaScApi rajasApi rajassamaH. rajanI rajaniScApi rajataM rajitaM taTA..
137. rodasyO rodasI cApi rohito lohitastaTA. rasanA raSanA cApi racanA racanaM taTA..
138. riNgaRaM riMKaRaM cApi rohiRI kawurohiRI. reKaRI leKinI cApi ruzaRaM rUzaRaM samam..
139. rozikA roSikA,rAtriMcaro rAtricarassmftaH. lajjA kajyA taTA lakzmirlakzmI lakzyaM ca lakzavat..
140. lakzaM saNKyArTakaM lakzA leKyAleKyamapi smftaM. lAjo lAjASca kaTitAH loptraM lotraM ca gIyate..
141. lakzaRo lakzmaRaScApi lakuco likucastaTA. lalAmaM ca lalAmassyAt lAlanAlAlanaM taTA..
142. lohinIkA lohitikA lAMgalIzA taTEva ca. lANgaleSA ca gaditA, vyAqo vyALaH prakIrtitaH..
143. vallI vallirvaRirvARI vrIqA vrIqamapi smftaM. vaho vaho vapirvApI varmI varmika IritaH..
144. vAro vAlastaTA veSo vezo vAsA ca vAsakam. BavedvfzwistaTA vizwiH vetro vetramapi smftam..
145. vIryaM vIrAyitaM cApi viSvA vizvApi ca smftA. veSyA vezyA ca gaditA vaMgAbaMgaH prakIrtitaH..
146. vajro vajramapi proktaM vItI vItiSca kaTyate. vArvAri cApi gaditaM vAro vAsara ityapi..
147. vratatI vratatiScApi viwaNkaSca viqaNgavat. vEdehiScApi vEdehI vipASA ca vipAw taTA..
148. vAcAlaScApi vAcAwaH viyAmo viyamopi ca. viSvasfqviSvasfkca syAt valaBI valaBistaTA..
149. viPalaScAPalaScApi vasnasA'vasnasA taTA. vAstukaM cApi vAstUkaM vadAnyopi vadanyavat..
150. vAlukA vAlikA cApi baqiSo baliSopi ca. varzAScApi BavedvarzA vizuvaM vizuvattaTA..
151. viSrAmo viSramaScApi vAtUlo vAtulastaTA. vikalo viklabaScApi vivaSyo vivaSopi ca..
152. vivaDo vIvaDaScApi viSARaM tu vizARavat. vAsurA vAsurItissyAt vAtako vAtakIti ca..
153. vAraLA varaLA ca syAt varaRo varuRo mataH. vAlmIkiScApi vAlmIko valawA varawA taTA..
154. valmikaM cApi valmIkaM vyAyAmo vyAma ucyate. vihAraScApi vIhAro vahAraScAvahAravat..
155. vidDakarRI vidDaparRI vAvadUko vadastaTA. vihAyaso vihAyaSca vAmadevopi vAmavat..
156. veRIKarA BavedveRIgarAvAnIpakastaTA. vanIpako vAsudevo vAsuScATa vidAraRam.
157. dAraRaM cApi kaTitaM, SApaSSapanamucyate. SaMQazzaRQaSca gaditaH SAvassAvopi kIrtitaH..
158. BavecCAntaM ca SamitaM SramaSSrAmopi kIrtitaH. SuzkaYca SuzitaM cApi SrAntiM SrAntaM pracakzate..
159. SiKA ca SiKaraM SAwI SAwaSSamBUSca SamBuvat. SampAsampASitaM SAtaM SalkaSca SakalastaTA..
160. SeluSSelUrBavecCoRA SoRI SURqaM ca SuRqavat. SaMbaM sAmbaM SArasArO BavecCozaSca SozaRam..
161. SamISamIraSSambUkaSSambukaSSaradA Sarat. SoRqIramapi SORqIraM SyAmAkaSSyAmakopi ca..
162. SyAmAlaSSyAmalopi syA cCvaSurassvasurastaTA. SarAruScApi SArAruSSabalaM sabalaM taTA..
163. SambaraM sambaraM cApi SazkuliSSazkulopi ca. SatadruSca SitadruSca SAdvalaSSAdvalopi ca..
164. SAlUraScApi sAlUraH SakuniSSakunastaTA. SamBaLISamPaLI cEva SAlmalI SAlmalirBavet..
165. SravaRaM SrAvaRaM proktaM SabaraSSAbarastaTA. zWepanaMzWIpanaM tulyaM sPawA cApi sPawastaTA..
166. sUcissUcIsravassrAvaH svanassvAnaH srutissftiH. sAyaM sAyastaTA sarvaSSarvassUnaM prasUnavat..
167. syAlaSSyAlaSca kaTitassUraSSUrassaKissaKA. sUrassUrIsAlaSAlO sarpassArpassahAssahaH..
168. sanDyA sanDissuKaM sOKyaM sparSaHspariSa ityapi. surA surIssyAcca samassamAnasstavanaM stavaH..
169. siMhARaM cApi siMGARaM sindUraM sinduraM mataM. sOdaryassodaraSca syAtsOhArdaM sOhfdaM smftam..
170. samAKyAca samajYA ca saMkarassANkarassaNkarastaTA. saMyAmassaMyamaScApi saMhitaM sahitaM same..
171. sfRIkA sfRikA cApi sPawikaM sPAwikaM taTA. sutrAmApi ca sUtrAmA sUkaraSSUkaropi ca..
172. sfgAlaSca SfgAlaSca sANkaryaM saNkaropi ca. satataM santataM cEva sevanaM sIvanaM smftam..
173. stambaGnastu stambaGanaH savanaM sAvanaM taTA. svayamBUSca svayamBuSca sAhasraM ca sahasravat..
174. sImantamapi sImantaH sAhityaM sAhitI taTA. sumanAssyAtsumanasaH samIkaM samikaM taTA..
175. sarzapassyAt sarizapaH suDarmA ca suDarmaRA. satrAcarassahacaraH suvAsinyAM svavAsinI..
176. surApARaM surApAnamaTa sAlAvfkastaTA. BavecCAlAvfkassAmparAyassyAtsamparAyavat..
177. sunAsIraSSunAsIraH syAtsaMvalanamityapi. taTA saMvaraRaM proktaM halaM cApi halastaTA..
178. hahAhAhAhuhUrhUhU harzorhariza ityapi. hfzwaM ca hfzitaM cApi hezAhrezAhanurhanUH..
179. hanUmAn hanumAMScApi hayanaM hAyanaM mataM. hiRqiropi ca hiRqIraH havizA havirucyate..
180. hArIto haritopi syAt hiNguluScApi hiNgulam. hajjalo hijjalopi syAt hrIberaM hariberavat..
181. halIzA ca haleSA ca haYjIkA haYjikApi ca. haritaSca hariccApi hradinI hrAdinIti ca..
182. Bavet kzveLastaTA kzveqaH kzamaHkzAmaH prakIrtitaH. syAt kzutkzutamapi proktaM kzirikA kzIrikApi ca..
(iti dvirUpapadDatissamAptA)

trirUpakoSaH

1. aNkaRaM cANgaRaM syAdaNgaRA cApi kIrtitA. aratiScApi niratirviratiSca samaM trayam..
2. avataMso vataMsassyAduttaMsaH parikIrtitaH. alakaM cAlakaHkeSEstryalakA SrIdapattanam..
3. aDvanIno'pyaDvagaScApyaDvanyaSca prakIrtitaH. BavedAzAQa ASAQopyazAQaka iti trayam..
4. AndoLikAsyAdaMdoLo'ndoLikA ca nigadyate. urarIkftamityetadUrIkftamurIkftam..
(trirUpakoSe ka-Ka-ga-ca-ja-ta-da-Da-pa
5. udaMsyAdudakaM cApi dakaM ca parikIrtitaM. BavedequkameqUkamEqukaM nyastakIkasam..
6. kawIraSca kawI cApi kawiScApi nigadyate. kabaraHkabariScApi kabarI cApi kaTyate..
7. karpawaSca pawaScApi pawI cApi prakIrtitA. kAqambaSca kaqambaSca kalambaSca prakIrtitA..
8. kuwIraSca kuwI cApi kuwiScApi nigadyate. keSapakzaH keSapASaH keSahasto'pi ca smftaH..
9. kaMcuLIkaH kaMcuLikaH kaYculUkaH prakIrtitaH. karajaSca karaYjaSca karaMjaka iti smftaH..
10. kavilaM kapilaM cApi kApilaM ca samaM smftam. kuparaH kUparaScEva kUrparaScApi kIrtitaH..
11. KuraLI syAtKuraLikA KuraLaSca prakaTyate. gODAraScApi gODero gODeya iti kaTyate..
12. gIrpatirgIzpatiSca syAdgIHpatiH parikIrtitaH. candrikA candimA cApi cAndrIti parikIrtitA..
13. cilicImaScilIcImastaTA cilicimo'pi ca. janudaGnaH jAnumAtraM jAnudvayasamityapi..
14. tURastURI ca tURIrastrayI ca tritayaM trayaMm. turagopi turaNgaSca turaNgama itIritaH..
15. tAdfSaScApi tAdfkca tAdfkzaScApyudAhftaH. triPalA tfPalA cApi triPalaM cApi kIrtitam..
16. dvayI dvayaM ca dvitayaM diSA digdiSa ityapi. devakI dEvakI cApi dvEkI ca parikIrtitA..
17. duritaM ca durItaM ca durItiSca nigadyate. samA duttUra DuttUra DUttUrA kitave smftAH..
18. DAruRirDAruRI cApi DaraRI ca prakIrtitA. navaM navyaM navInaM ca nasA nAsA ca nAsikA..
19. niqAlaM ca niwAlaM ca niwilaM ca pracakzate. nipAtaScApi pAtaSca nipataH parikIrtitaH..
20. nArikeLo nALikero nAqikeraSca kaTyate. pUH purI ca puraM cApi pARquH pARqurapARqarO..
21. parzaSca parizaccApi parIzaccApi gadyate. pfTiviH pfTivI ca syat pfTvI ca parikIrtitA..
22. pAdukA pAdukaM pAdUriti saMjYAtrayaM smftam. pAradA pAradaM cApi pArataM ca prakaTyate..
23. plavagaSca plavaNgaSca plavaNgama iti smftaH.
(trirUpakoSe pa-Ba-ma-ra-la-va-Sa-sa-ha )
. palyAyaRaM palyayaRaM palyARaM ca nigadyate..
24. parivezaH parIvezaH pariveSaH prakIrtitaH. purogamaH purogAmI puroga iti kaTyate..
25. parABavaH parIBavaH parIBAvaSca kaTyate. BramaScApi BramiScApi BramIti parikIrtitA..
26. BIruko BIluko BIruH BidiraM BiduraM BiduH. BrakuMsaSca BrUkuMsaSca BrUkuMsaSceti kaTyate..
27. BujagaSca BujaNgaSca BujaNgama iti smftaH. BAminI BAminiScApi BAmA ca parikIrtitA..
28. manTo manTASca manTAnaH munmudApramudAssamAH. mArtARqaSca mftARqaSca mArtaRqaSca prakIrtitaH..
29. maDULikA maDULiSca maDu ceti prakIrtitam. ratI rataM ca surataM raTiko raTiro raTI..
30. rAkzA lAkzA ca rakzA ca raBawI cArBawI BawI. lapaSca lApanaM cApi lApanaSca nigadyate..
31. vAgvAcA ca vacaSca syAt vfttirvArtaM ca vfttavat. BavedviGnaM ca viGnaSca viGnA parinigadyate..
32. BavedvfdDiSca vfdDI ca vArDI ceti nigadyate. valagnaM cAvalagnaM ca lagnaM ca parikIrtitam..
33. viriMciSca viriMcaSca viriYcana iti smftaH. vihagaSca vihaNgaSca vihaNgama itIritaH..
34. vaLakzaSca vaLAkzaSca balakzaSca prakIrtitaH. vfzaBaSca vfzaScApi fzaBaSca prakIrtitaH..
35. vARijyaM ca vaRijyaM ca vaRijyA cApi kIrtitA. SuRqaSSuRqA ca SuRqAraSSaradaSSAradaSSarat..
36. SarkarAsyAcCarkarila SSArkaraH parikIrtitaH. SakulA SakulaScApi SakulI ca prakIrtitaH..
37. SuBadantI SuBadatI sudatI ca prakIrtitA. SUrakalpaSSUradeSya SSUradeSIya ityapi..
38. sadfksadfkzassadfSassuzIraM suziraM suziH. svapnaSca svapanaM ca syAtsvApaScApi prakIrtitaH..
39. salIlaM salilaM cApi sariraM cApi kaTyate. sinDukassinDuvAraSca sinDuvAraka ityapi..
40. sPoraRaM sPoraRA sPoraH saMDAsanDAnasanDayaH. BavedDarmyaSca harmyaYca taTA harmo'pi ca smftaH..
(iti trirUpapadDatissamAptA)

catUrUpakoSaH

aTa catUrUpakoSaH

SrIharzakftaH——– catUrUpe —a-ka-ga-ca-ja-Ja-ta-da-Da-na-pa-ba-Ba

1. agramagryaM taTAgrIyamagriyaM ca pracakzate. aNkUramaNkuraM ca syAdaNkuroNkUra ityapi..
2. anUkzaRaM nUkzaRaM cApyanukzaRamavakzaRam. acCaBallaSca BallaSca BallUkaScApi BallukaH..
3. avagrAho'vagrahaSca vagrAhovagrahopi ca. kantukaM kandukaM cEva gandukaM gendukaM taTA..
4. kOtukaM kutukaM ca syAtkOtUhalakutUhale. gucCoguYCoguLucCaSca guLaSca parikIrtitaH..
5. goSIrzaM goSiraScEva gAvaM goSIrzikApi ca. candramAScandiraScandra-masaScandraSca kIrtitaH..
6. candraBAgA cAndraBAgA candraBAgI ca sammatA. cAndraBAgI ca sEvoktA BavedevaM caturviDam..
7. civaraM cIvaraM cIrI cavaraH parikaTyate. janiSca janma januzI jananaM ceti kaTyate..
8. jAgaro jAgarA jAgaryA jAgaraRamityapi. jaNGArikA jaNGarikA jaNGA jaNGika ityapi..
9. jIvanIyA taTA jIvA jIvantI jIvanItyapi. JArIJarIJaraScApi JariSca parikIrtitaH..
10. tamaSca tamasaM cApi tAmasaM ca tamissamAH. tawAkastawakaSca syAttaqAgastaqagopi ca..
11. tundI ca tundilaScApi tundirastundiBassamAH. drekkaM drekkARadfkkARO Baveyuste dfkARavat..
12. dUzikAyAM dUzikA ca dUzIdUzaSca kaTyate. drAmiqo dramiqaScApi draviqo drAviqastaTA..
13. DanurDanuSca Danuzo DanUScApi prakIrtitaH. nALA nALI ca nAqI ca nALaYca parikIrtitam..
14. nicoLaScApi nicuLaH coLaScoLI ca kIrtitA. naKaraSca naKaSca syAnnaKaraM ca naKaM taTA..
15. nizkUho nizkuhaScApi nizkUwo nizkuwopi ca. naLinI naLinaM cApi naLikA ca naLaM taTA..
16. panitaM paRitaM ca syAtpanAyitapaRAyite. bAhlIko bAhlikaSca syAdbAhlIkamapi bAhlikam..
17. BAvukaM BavukaM cApi BavikaM Bavyamityapi. BrUkuwirBrukuwiScApi BrukuwI BrakuwistaTA..
catUrUpe——ma-ya-ra-va-Sa-za-ha———–yaTA—- 18. marutaSca maruccApi marutvAnmArutastaTA. makuwaM makuwI ca syAnmukuwI mukuwastaTA..
19. masUrA masurA cApi masUrI masurIti ca. yugaLI yugaLaM yugmaM yugaM ca parikIrtitam..
20. rohiRI lohinI ca syAdrohitA lohitApi ca. visftaM vistftaM cApi vitataM tatamityapi..
21. viqUrajaM ca vEqUryaM vEdUryaM ca vidUrajaM. vArARasI vAraRasI vAraRAsI varARasI..
22. SalalaM SalalI cEva SalaM SElaM ca lomani. SayyA ca SayanIyaYca SayanaYca SayastaTA..
23. sarayUSSarayUScApi sarayuSSarayustaTA. hAlAhalaM halahalaM halihAlaM halAhalam..
iti catUrUpapadDatiH samAptA—–

paYcarUpapadDatiH

aTa paYcarUpapadDatiH——– 
1. . kaRqUyanaM ca kaRqUyA kaRqUH kaRqUti kaRqutI. kisAlayaM kisalayaM kisAlaM kisalaM kisam..
2. kuvAlayaM kuvalayaM kuvAlaM kuvalaM kuvam. DanirDanyAkaDAnyAke DAnyaM DAnyeyakaM taTA..
3. patrA patrI patrikA ca patrakaM patramucyate. mAruzo maruzo marzo mAruzaM maruzaM taTA..
4. lolupo loluBo lolo lampawo lAlasopi ca. SezaSSezaM ca SizwaYca SezitaScEva SezikaH..
5. SivAlaM SEvalaM SEvAlaM ca SEvAlaSEvalO. hasaSca hAsikA hAso hasanaM hAsyamityapi..
iti paYcarUpapadDatissamAptA.
itTaM satkavirAjarAjimakuwAlaNkArahIrAyita SrIhIrAtmaBavena nEzaDamahAkAvyojjvalatkIrtinA.
udvfttaprativAdimastakatawIvinyastavAmANGriRA SrIharzeRa kftaM ciraM vijayatAM SrIkoSaratnaM mahat.. (koSaScAyaM samAptaH)
SrIharzasUrIritanEkarUpakoSAmaradruH kavilAlanIyaH.
jAgarti yasyEza manasyamuzyaSabdaprayogAdiranargaLassyAt

